
*** START OF THE PROJECT GUTENBERG EBOOK 74053 ***





PIENI HANHIPAIMEN YRJÖ

Toimittanut

P. Palmqvist


Suomentanut

S. Hirvonen





Tampereella, Emil Hagelberg'in ja Kumpp. kirjapainossa, 1884.






Pieni Hanhipaimen Yrjö.


Eräänä sunnuntai-aamuna sangen varhain avattiin talonpojan tuvan ovi.
Tämä tupa oli lähellä hupaista, kaunista kylää Saksanmaalla. Noin
neljäntoista-vuotias poika tuli tuvasta ulos ja katseli ympärillensä
kartanolla, jossa kaikki vielä oli hiljaa. Hän näytti olevan varsin
tyytyväinen siitä, ettei yhtään ihmistä näkynyt.

Wielä verhosi koko paikkakuntaa puolihämärä, joka on ennen päivän
tuloa, ja joka puhuu niin omituista kieltä sydämelle, kun vielä ei
yhtään ihmis-ääntä kuulu eikä yksikään ihmiskäsi ole vielä aloittanut
työtänsä — kun kaikki vielä on hiljaa, silloin huomaa halukas kuulija
Jumalan äänen luonnossa. Se puhuu tosin ainakin, mutta tuntuu,
ikäänkuin hiljaisena, juhlallisena aamuhetkenä olisi parhain tilaisuus
kuulla, mitä se sanoo ihmissydämelle. Oletkos kuullut ja ymmärtänyt
sitä?

Yrjö — se oli pojan nimi — kuuli tosin osaksi tätä salamielistä
puhetta, sillä hän seisoi hetkisen niinkuin kynnykselle
kiinikasvaneena. Miksi seisoi hän näin? Katseliko hän pilviä, jotka
ylhäällä taivaalla muodostuivat kummallisiksi kuvioiksi? Taikka
kuulteliko hän lintua, joka lähellä olevassa metsässä visersi
aamuvirttänsä, tahi kartanolla kasvavain suurten lehmusten suhinaa,
joita aamutuuli heilutteli?

Ei mitään näitä — luultavasti hän ei ajatellut ensinkään näitä. Hän
meni kaivolle, pesi kasvonsa, pesipä samalla myöskin pois pari isoa
kyyneltä, katsoi vielä kerran ikkunaan, missä kaikki oli hiljaista ja
rauhallista, ja näin hiipi hän sitte ulos pihaveräjästä.

"Yrjö, mitä tämä merkitsee? Mihin näin aikaisin ja miksi näin
varovaisesti? Ethän toki pahoilla teillä vielä liene?"

Yrjö valitsi pienen käymätien, jota kutsuttiin "Jumalan levoksi",
sentähden, että se vei hautausmaalle, jossa ainakin ruumis saa levätä.
Mitä lähemmäksi poika tuli tätä paikkaa, sitä enemmän kiirehti hän
kulkuansa. Kun lapsi rientää isäänsä tahi äitiänsä kohtaamaan, käypi se
kyllä nopeasti. Niin oli Yrjönkin -Yrjö-raukankin laita.

Sillä kirkkomaassa makasi kaksi väsynyttä matkustajaa, joita hän heidän
eläissänsä oli sanonut isäksi ja äidiksi. Edellinen oli kuollut useita
vuosia sitte, mutta juuri tänäpänä vuosi takaperin hän oli saattanut
äitinsä hautaan. Pian löysi hän sen pienen kummun, jossa niin paljon
hänelle rakkaita lepäsi. Siinä istahti hän — ainoalle omaisuudellensa
maailmassa, nojautui ristiä vasten ja itki. Sitä ei kenenkään sovi
ihmetellä. Mutta hän ei itkenyt toivottomana. Lyhyt ja onnellinen
elämä oli hänellä ollut niinkauan kun hänen äitinsä eli. Hän saattoi
vieläkin nähdä hänet niin selvästi, kuin jos hän olisi eilen istunut
hänen vieressänsä. Äiti rukoili hänen kanssansa, vei hänet Herransa
ja Wapahtajansa Jesuksen Kristuksen tykö ja puhui aina Hänestä lasten
hellimpänä ja rakkaimpana ystävänä. Ja tämä ystävä oli vielä jälellä,
vaikka äiti oli poissa. Herra Jesus pysyy maailman loppuun asti.

Pilvet pallistuivat nyt kirkkaalla kullalla ja ensimäiset auringon
säteet pistäytyivät näkyviin. Silloin nousi Yrjö ja katsoi selvällä,
riemullisella katseella taivaan kunniaan. Isätön ja äiditön orpo
ei enää itkenyt. Mitä olikaan tapahtunut, joka oli saattanut hänet
iloiseksi? Kuka oli kuivannut hänen kyyneleensä? Oliko joku enkeli
kuiskannut jotakin hänen korvaansa? Olipa todellakin. "Enkelit ovat
palvelevaiset henget, palvelukseen lähetetyt niille, jotka autuuden
perimän pitää."

"Älä pelkää, sillä minä olen sinun kanssas; älä harhaele, sillä minä
olen sinun Jumalas; minä vahvistan sinun, minä autan myös sinua ja tuen
myös sinun minun vanhurskauteni oikealla kädellä."

Tällaisen sanoman antoi Herra Jesus Yrjölle. Onko siis ihmeellistä,
että poika tuli iloiseksi, pyhki kyyneleensä ja viritti virren Jumalan
kiitokseksi ja ylistykseksi?

    "Kun sä, kaiken hyvän lähde,
    Olet sydämessäni,
    Enpä sure vaivan tähden,
    Huoleta en mieltäni.
    Herra, kun oot minulla,
    Puutett' ei oo sielulla.
    Kenen sä oot tavarana,
    Hän on onnen voittajana."

Kenen Hän lohduttaa, se tulee todella lohdutetuksi. Yrjö palasi jälleen
kotiinsa, jossa ensiksi näimme hänen, Kankuri-Hannun luokse, joka äidin
kuoltua oli ottanut hänet tykönsä lupauksella, että jos hän käyttäisi
itsensä hyvin, saisi hän rengin paikan aikaa sovittaen hänen luonansa.

Ei kukaan ollut huomannut hänen poissa-oloansa näinä aamun ensimäisinä
hetkinä. Hän meni nyt talliin, leikkasi ruohoa, kantoi sisälle
pieniä puita elatus-äidillensä, teki valkean, juotti elukat, autti
lemmikkiänsä pikku Pietaria sukkia ja kenkiä jalkaan vetäessä ja oli
niin palvelevainen ja nöyrä kaikkia kohtaan, sekä teki askareensa
niin raittiilla mielellä, että emäntä suurella mielihyvällä ja
sääliväisyydellä katseli sitä ja ajatteli itseksensä: "Jos hän tuota
pitkittää noin oivallisesti, niin minä ostan markkinoilla hänelle uuden
liivin" Ja kylläpä hän sitä tarvitsikin.

Kankuri-Hannun välityksellä sai Yrjö seurakunnassa toimen, joka tuotti
hänelle vuosittain muutamia riksiä rahaa. Hän oli, näet, paastosta
asti seurakunnan hanhipaimenena. Saksanmaalla on tavallista, että
jokaisessa talonpoikaistalossa on hanhia, ja kylissä on kullakin,
vaikka ei ole peltoa eikä niittyä, kuitenkin hanhensa. Aamuin ja illoin
toimitti Yrjö askareitansa isäntäväen luona, mutta muun osan päivää
mietti hän Hirvenhypyllä — se oli vuoren nimi, jonne hän joka päivä vei
hanhet laitumelle. Yrjö ei paheksinut toimitustansa. Hänellä oli siinä
tilaisuus vapaasti ajatella.

Kello ei ollut vielä lyönyt seitsemää, kun hän tänä sunnuntai-aamuna
matkaeli verkalleen kylän läpi siivillisen karjansa kanssa. Melkein
joka ovella hän pysähtyi, puhalsi torveensa, joka tosin ei ollut varsin
sulosointuinen ja sai aina lisäksi hanhen tahi hanhen poikasen, joka
iloisesti kaakottaen tuli kallistellen toisten luokse. Sitäkös oli
hauska nähdä. Jospa vaan olisi ymmärtänyt heidän kieltänsä!

Yrjölle ei tämä ollut niin ymmärtämätöntä, kuin muille. Hänen ja
hanhien välillä oli jonkunlainen salainen käsitys. Hän yhtyi heidän,
iloihinsa. Kun ne uivat ja loiskivat lammikossa, teki se hänelle niin
hyvää, ja kun keltaiset nokat iloisesti kahahtelivat ympäriinsä ja
söivät viheriällä ruohomatolla, josta löysivät kaikenlaista mieluista,
tuntui hänestäkin rattoisammalta. Hän piti paljon näistä eläimistä, ei
sentähden, että ne tuottivat hänelle 10 riksiä Martin markkinoiksi,
vaan sentähden, että ne olivat Jumalan luotu teko, ja hän kuvitteli
mielessänsä, että nekin rakastavat häntä eikä olleet välinpitämättömät
hänen ystävällisille sanoillensa, joilla hän heitä puhutteli.

Kun juuri toisen kerran soitettiin jumalanpalvelukseen, seisoi
Yrjö kirkkoherran ikkunan edustalla. Siinä kai'utti hän kauniimpia
säveleitä, joita hän voi saada paimen torvestansa. Tämän kuuli
pastorska, joka heti avonaisesta ikkunasta huusi hänelle iloisesti
"hyvää huomenta," lähti ulos ja käski piian laskea huoneesta pari
nuorta hanhea, joiden piti nyt ensi kertaa menemän laitumelle muiden
kanssa.

"Yrjö," sanoi ystävällinen rouva, "pidä tarkka huoli näistä nuorista
hanhista, sen minä sanon sinulle. Sinun tulee aina pitää niitä
silmällä; sillä ne eivät ole vielä tottuneet olemaan ulkona muiden
kanssa."

"Kyllä, hyvä pastorska, sen minä teen kyllä," sanoi poika ja nosti
kunnioittaen lakkiansa. "Ei mitään saa niille tapahtua — minä
vartioitsen niitä niin hyvin."

"Niin, ole kaikin mokomin valpas niiden suhteen. Sinä tiedät, että minä
pidän varsin paljon kaikista pikku-eläimistäni, ja nämä omat minulle
erittäin rakkaat; ne ovat ruokitut täällä kotona; minä olen joka päivä
itse katsastanut niitä."

"Jumala varjelkoon niille tapahtumasta mitään," sanoi Yrjö, ja tätä
ei hän sanonut ajattelematta, niinkuin Jumalan nimen turhaan lausuja,
vaan hän piti tärkeänä kutsumuksensa, jota hän ei voisi hoitaa Jumalan
avutta.

"No, hyvästi sitte, Jumala olkoon kanssasi, Yrjö," sanoi rouva
ystävällisesti ja meni jälleen sisälle laittamaan itseänsä kirkkoon.

Werkalleen vaelsi Yrjö tietä ulospäin hoidettavainsa ja Fylaksin kanssa.

Lukukammarinsa ikkunassa seisoi pastori ajatuksiin vaipuneena ja
katsoi heidän jälkeensä. "Yrjö-parka," ajatteli hän, "oletko sinä koko
seurakunnassa ainoa, jolla ei ole sunnuntaita? Kaikki muut lepäävät
sabattina — he voivat ainakin tehdä niin, jos tahtoivat — ja he voivat
käydä Jumalan huoneesen, kun soitetaan yhteen — mutta sinä et saa. Ja
sinullakin on sydän, joka tarvitsee — joka kentiksi halajaa elämän
leipää. Sinä haluat ehkä elämän lähteestä vahvistavaa juomaa, joka
saattaa antaa sinulle voimaa tulevan viikon työhön. Ah, kuinka en ennen
ole ajatellut tätä, enkä oikaissut tuota vääryyttä! Syntihän on antaa
asian näin jatkua."

"Minä en tiennyt sitä," sanoi paha sydän, joka tahtoi puolustaa
itseänsä.

"Niin, mutta sinun olisi pitänyt tietää se. Miksi et sinä nähnyt,
kuullut etkä ajatellut sitä vahinkoa, joka syntyi näin laumasi yhdelle
jäsenelle? Se oli synti!"

Murheellisena katsahti pastori pojan Perään, joka ikäänkuin elävänä
nuhteena tuli hänen omalletunnollensa. Yrjö ei ollut vielä kaukana
pappilasta. Fylaks teki kyllä tehtävänsä, mutta ei hanhet sentään
kiirehtineet. Monta pysähdystä oli heillä tänä sunnuntai-aamuua.
Milloin survasi uroshanhi pari nuorta hanhea kumoon, kun hän
kallistellen kulki tiellä, milloin taas erosi joku heistä syrjään ja
synnytti epäjärjestystä. Yrjön täytyi kääntyä takaisin auttamaan yhtä
jaloilleen kaatunutta hanhea, joka oli erittäin kömpelö ja kykenemätön
auttamaan itseänsä. Kun hän näin kääntyi lukukammariin päin, näki
pastori hänen kapeat, laihat kasvonsa.

Uskolliset, isot silmät olivat myös samaan suuntaan käännetyt.
Pastorista näytti, kuin Yrjö usein itkisi. Hänen vaatteuksensa oli
erittäin halpa. Kirja pistäytyi näkyviin taskusta. "Ihmettelenpä"
ajatteli pastori, "mikä kirja hänellä on, jota hän aikoo tutkia tuolla
ylhäällä vuorella." Sen saamme sanoa pastorille. Se on melkein ainoa
perintönsä edesmenneeltä äidiltänsä — hänen Wanha virsikirjansa. Siitä
aikoi hän lukea lempivirsiänsä.

Mitä kauemmin pastori katseli poikaa, sitä surullisemmaksi hän
tuli. Hänestä tuntui, niinkuin pitäisi hänen heti mennä pyytämään
Hanhi-Yrjö-raukalta, joksi häntä yleisesti kylässä kutsuttiin,
anteeksi.

Suruisena jätti hän ikkunan, suruisena nousi hän saarnastuoliin. "Joka
kyynelillä kylvää, se ilolla niittää." Tästä murheellisesta sydämestä
tulevat sanat olivat sellaiset siemenet, jotka tekivät hedelmiä muissa
murheellisissa sydämissä ja vaikuttivat elämän ylösnousemisen.

Ystävämme Yrjö oli sillä välin ennättänyt "Hirvenhypylle". Niin
nimitettiin jyrkkää, kylän takana olemaa vuorta, ja siellä pysähtyi hän
hanhiensa keskellä Fylaksin kanssa.

Hanhet näyttivät koteutuvan erittäin hyvin pehmeässä, raittiissa
ruohostossa ja kuleksivat mielissään edestakaisin. Mutta niin ei ollut
Yrjön laita. Hän asettui vuoren reunalle, johon kylä näkyi. Siinä
seisoi hän ja katsoi päätänsä kääntämättä samaan suuntaan. Seisotkos
siinä kattotiiliä laskemassa — mikä ilo sinulle siitä on? Miksi on
sinun kasvoissasi noin tuskalliset rypyt? Aiotko itkeä?

Kylässä soitettiin kirkkoon. Se oli rakas kaiku, joka niin
ihmeellisesti vaikutti sydämeen ja kosketti sen sisällisimpiä kieliä.
Isätön ja äiditön poika katseli kirkkoväkeä, joka meni kuulemaan
Jumalan sanaa. Hän näki harmaapäitä vanhuksia, jotka hiljaa kulkivat
hautakumpujen ylitse kirkkotarhassa. Hän näki naisia, kuinka ne
kauniissa juhlapuvuissaan astuivat kirkkoon, useimmat kunnioitusta
herättävällä tavalla, ja hän ajatteli siinä omaa autuasta äitiänsä,
joka ennen meni heidän joukossansa. Hän näki poikia, hänen ikäisiänsä
— ah, vaikeinta kaikista oli nähdä heitä, kun ei itse saanut mennä
muassa. Hän tunsi heidät kaikki ja muisti niin hyvin entiset
ajat, jolloin hänkin oli heidän seurassansa, yhtä iloisena kuin
hekin. "Teillä on niin hyvä olo, parempi kuin itse tiedättekään"
sanoi hän itseksensä ja kumartui eteenpäin, ikäänkuin hän olisi
halunnut itsellensä siivet lentääksensä alas kylään ja pitääksensä
jumalanpalvelusta muiden kanssa.

Oliko siis Yrjö aina arvoksunut niin suurena etuna kuulla Jumalan
sanaa? Ei — ei aina; mutta ihmisen taipumus on sellainen, että hän
vasta sitte, kun hyvä otetaan häneltä pois, oikein tuntee sen arvon, ja
nyt tunsi Yrjökin, kuinka hyvä olisi istua kuulemassa, mitä pastorilla
olisi sanomista. Sitä paitsi tuntui vaikealta, kun hän oli kukatiesi
ainoa, joka oli siitä estetty — ja äitihän oli poissa. Tuntuipa kuin
ei koko avarassa maailmassa olisi ketään, joka hänestä huolta pitäisi.
Tämmöistä lienee ehkä jokainen tuntenut joskus elämässänsä, mutta
useimmat luultavasti vähemmällä syyllä kuin Yrjö.

Kellon ääni vaikeni. Sitä seurasi semmoinen hiljaisuus, kuin koko
maailma olisi seisonut juhlapuvussa Luojansa edessä ja viettänyt
sabattia. Mutta Yrjöllä ei ollut ensinkään rauhallisia sabattitunteita.
Hän seisoi vuorella katsoin suljettua kirkon-ovea, mutta katkeruus
sydämessä. Silloin kuului kirkosta kerrassaan voimakas ja suloinen
veisu:

    "Ah, sielun, vallita suo Herran,
    Ja turvaa Isääs rakkaasen;
    Hän vaivoista sun päästää kerran
    Suo sulle rauhan ijäisen.
    Ken uskaltaapi Jumalaan.
    Santaan ei salva huonettaan."

Selittämätön tunne kävi pojan läpitse ja kyyneleet tulvasivat hänen
silmiinsä. Se oli Jumalan hyvä työ, sillä hänen sydämensä huojentui,
ja ennenkuin seurakunta tuolla alhaalla lopetti virtensä, oli Irjakin
jo itkunsa itkenyt. Siinä istahti hän kivelle, etsi virsikirjastansa
äitinsä lempivirren ja alkoi sielusta ja sydämestä sitä lukea. Ja
aina kuu hän luki noita hyviä, vahvistavia sanoja, jotka olivat
lähteneet uskovaisesta sielusta, tuntui ikäänkuin hänen sydämensä olisi
virkistynyt raittiista lähteestä. Hänestä tuntui niin keveältä, niin
autuaalliselta, niinkuin hän, eroitettuna kau'aksi kaikesta tuskasta
ja murheesta, olisi levännyt Jumalan sydämellä. Suru oli mennyt
ohitse. Nyt oli ainoasti ilo ja riemu, ja kuka voi olla vaiti niin
onnellisena ollen? Yrjö alkoi laulaa kilpaa kirkkoväen kanssa, yhteen
ääneen taivaan enkelien kanssa ja selvästi kaikui lohdutetusta lapsen
sydämestä ylhäällä Hirvenhypyllä:

    "Ah, taivaassa, ah, taivaassa,
    Miss' asuu Jumala,
    On autuus jalo armonsa,
    Jot'ei voi kertoa!
    Kasvoista Luojan kasvoihin
    Saan nähdä silmin valvovin,
    Sun, Herra Sebaot.

    Ah, taivaassa, ah, taivaassa,
    Mi kirkas valo vaan!
    Ei auringossa kirkkaassa
    Sen vertaa milloinkaan.
    Aurinko, jok'ei laskeu,
    Ei pimene, ei mustetu,
    On Herra Sebaot."

"Pih, pah", kaikui metsän läpi, juuri kun Yrjö aikoi alkaa seuraavaa
värssyä. Säikähtyneenä hypähti hän ylös, katsahti ympärillensä ja
"pih, pah," kaikui vielä kerran. Ennenkuin Yrjö ennätti katsoa, mitä
tapahtui, kuuli hän kovan ivanaurun ja näki metsänvartijan tulevan
Mustaansa, samalla kun Fylaks haukkuen syöksi häntä vastaan.

"Maltas — minä kyllä pidän sinua varalla, minä, tuhma poika! Tällä
kertaa olen tavannut vaan kahta hanhea, mutta jos sinun siipikarjasi
vielä kerran tulee herrasväen vainiolle, niin saat silloin itse ryömiä
koiran koppiin — sen minä sinulle sanon, tiedä se!"

Kauhistuksesta kylmänä seisoi Yrjö ja katseli silmiänsä kääntämättä
miehen ankaroihin kasvoihin. Hän seisoi siinä suu auki, vaan ei voinut
lausua sanaakaan.

"Kerjäläissikiö, mitäs siinä seisot ja töllistelet minuun? Ne makaavat
tuolla vesakossa — voithan mennä ne ottamaan paistiksesi, jos haluttaa."

"Kuoliaaksi ammuttu — kaksi hanhea kuoliaaksi ammuttu!" sammalsi poika
mieletönnä.

"Niin, ja entä sitte, kun et pidä parempaa huolta. Toisella kertaa minä
ammun useampia," sanoi metsänvartija vielä pilkallisesti nauraen ja
meni tiehensä.

Yrjö juoksi osoitetulle paikalle. Fylaks oli siellä ennen häntä ja
vainusteli noita kahta lumivalkeata hanhea, jotka makasivat pensaan
vieressä. Yrjö otti ne käsiinsä ja toisen kerran kovasti kauhistuen
nyyhkytti hän: "Ne ovat pastorskan hanhet!" Hän heittäysi nurmelle
ja antoi kyyneleensä vapaasti vuotaa. Fylaks katseli murheellisena
pientä isäntäänsä, asetti Päänsä hänen päällensä, huiskutti häntäänsä,
nuoleksi hänen kättänsä, vainusteli taasen kuolleita hanhia ja käänteli
niitä kaikin puolin. Mutta ah, ne olivat ja pysyivät kuolleina. Yrjö
nyyhkytti yhä äänekkäämmin ja katkerammin. Elämässä on tapauksia, jotka
ovat ikäänkuin terävä miekka, joka käypi läpi sielun. Se koskettaa
juuri hellimpiä tunteitamme. Jos joku väärinteko on sen syynä, on
tämä vielä vaikeampi. Mutta ole hiljaa, odota Jumalaasi, sillä Hänen
käsissänsä on sielusi. Kun huomaat, mitä sydämesi kammiossa oli, vetää
Hän pois terävän aseen, ja ehtoon murhetta seuraa riemuissa aamu.
Mutta jos ehkä saat kauankin kärsiä, niin ajattele silloin hiljaista
ja nöyrää Vapahtajaasi — opi Hänestä kärsivällisyyttä. Tulee päivä,
jolloin kiität murheestasi.

Kirkonkellot olivat jo aikoja sitte vaienneet ja kansa hiljaisuudessa
mennyt kotiinsa. Saarnattu sana oli suurella voimalla julistettu ja
oli siunausta tuottavana mennyt moniin sydämiin. Se oli saattanut ilmi
monta salaista haavaa, mutta oli myöskin vienyt haavoitetut ristille,
sen "vaivamiehen" luokse, joka voipi parantaa kaikki puutteemme ja
kruunata meitä armolla ja laupeudella.

"Miten kauan Hanhi-Yrjö viipyy tänään", sanoi Rauha-Liisa, talollisen
vaimo naapurillensa. "Hän saisi päivällisen meillä tänään; mitähän
pojalle vaan on tapahtunut?"

Mitä hänelle oli tapahtunut? Niin, ylhäällä Hirvenhypyllä istuu hän
Fylaksin ja kuolleiden hanhien vieressä, istuu allapäin, puhuen
Jumalansa kanssa.

"Ilkeä metsänvartija!" oli hän alkanut. "Se ei ole totta, että hanhet
olivat hänen maallansa, ja jospa olisivat ollutkin, niin ei hänen
sentään olisi tarvinnut niitä heti ampua. Mutta hänen ilonsa on kiusata
muita. Malta vaan, metsänvartija, kyllä Jumala tapaa sinutkin kerran
vielä." Tällaiset olivat pienen hanhipaimenen ajatukset. Silloin
tuli taas kyynelvirta, ja sen jälkeen katkera ajatusjuoksu. Mutta
Herra Jesus, hänen Vapahtajansa, tuli hänen luoksensa ja puhui hänen
sydämellensä:

"Yrjö, piditkös huolta siitä, mitä sinulle oli uskottu?" Tämä kysymys
käsitti hänen ja tunki syvälle hänen omaantuntoonsa. Vihdoin täytyi
hänen vastata: "En!"

Omantunnon ääni sanoi vielä: "Yrjö, jos tuo metsänvartija on niin
ilkeä mies, mikset rukoile Jumalalta armoa hänelle?" Yrjö ajatteli
ristiinnaulittua Vapahtajaansa ja luuli näkemänsä haavat Hänen
käsissänsä ja jaloissansa. Silloin muisti hän myös sanat: "Isä, anna
heille anteeksi, sillä eivät he tiedä, mitä tekevät!"

Poika punastui. Hän kuuli taas tuon näkymättömän ystävän kysyvän
itsessänsä: "Yrjö, uskotkos minun lukeneen pääsi hiukset — ja jos sen
uskot, niin luuletkos metsänvartijan voineen ampua hanhesi, ilman etten
minä olisi sallinut tapahtua sinulle tämän vahinkon?"

"En, Herra," sanoi poika, "mutta se oli kuitenkin hänen häijyytensä."

"Entäs sinä," jatkoi omantunnon ääni, "sinä Yrjö itse, etkös ole
koskaan tehnyt jotakin pahaa — jotakin, joka olisi ansainnut
rangaistuksen? Oletkos niin aivan viaton?"

Paljon Yrjön kuluneesta elämästä johtui nyt selvästi hänen mieleensä.
Woitettuna vaipui hän polvillensa ja huokasi sydämensä syvyydestä:
"Jumala armahtakoon minua syntistä!" Heti kaikui hänen mielessänsä se
suloinen Jumalan sana, jolla Jesus tavallisesti lohdutti särjetyitä
syntisiä: "Poikani — sinun syntisi annetaan anteeksi sinulle."
Yrjö kiitti Herraa kaikesta sydämestänsä tästä armosanasta. Iloisena
ja rauhallisena hän otti nyt kuolleet hanhensa ja lähti muiden hanhien
kanssa kotiinpäin.

Erittäin pian ei tämä kuitenkaan käynyt. Yrjö oli varma sydämessänsä,
että Jumala oli hänelle anteeksi antanut; mutta ei ollut vielä tietoa,
tokko pastorska antaisi anteeksi hänelle, joka oli niin huonosti
toimittanut tehtävänsä, minkä tämä oli hänelle antanut. Ah, tuntuipa
kuitenkin, niinkuin raskas lyijypaino lepäisi hänen sydämellänsä.
"Kulkea koko kylän läpi kuolleet hanhet kädessä en mitenkään saata,"
sanoi hän itseksensä; "vaikka kuinka kaitainen tosin onkin se polku,
joka viepi pappilaan, täytyy minun tunkeutua sitä myöten laumani kanssa
niin hyvin kuin taidan" Mutta yhä hitaammiksi kävivät askeleet. "Yrjö,
onko lyijyä jaloissasi?"

Ah ei, ei jaloissa, vaan sydämessä. Aivan lähellä pappilaa eivät ne
enää tahtoneet kannattaa häntä. Hän vaipui kivelle istumaan ja alkoi
taas itkeä. Mutta samassa muisti hän kirjan, joka oli hänen taskussaan.
Hän aukaisi sen ja luki:

    "Kaikessa tuskassani
    Oo, Herra, luonani:
    Suo apus tunteani
    Aikanaan, Luojani!
    Kun sielu neuvotonna
    Ei tiedä apua,
    O Herra, armas anna
    Ja vihdoin lohduta!"

Nämät ottivat juuri sopivat sanat Yrjölle. Sydämensä syvyyvestä rukoili
hän tämän virren värssyn, ja tämä rukous vahvisti häntä menemään
eteenpäin. Hän nousi ja kävi ripein askelin, kunnes hän tuli pastorin
asumuksen ulkopuolelle. Silloin tyhmistyi hän taas, mutta tarttui
kirjaansa ja rukoili:

    "O Herra, armos anna
    Ja vihdoin lohduta!"

"Yrjö, mitä sinä kannat siellä?" kysyi pastorin piika, joka juuri tuli
navetasta maitokiulunensa. "Mitä sinun käsivarrellasi on? Woi, pitkinä
päivinä, nehän ovat juuri meidän hanhet! Yrjö, viheliäinen poika, mitä
sinä olet tehnyt!" Ja kiireimmiten riensi hän häntä vastaan, samalla
kun molemmat lähestyivät huoneen ovea. Yrjö vapisi ja itki eikä voinut
vastata yhteenkään hänen kysymykseensä.

Silloin tuli pastorska kyökistä — ja lukukammarista tuli pastori,
kuultuansa semmoisen metelin sekä tahtoi nähdä, mitä oli tapahtunut.

Mitä näkivät he siis?

Siinä seisoi Yrjö-raukka vaivaisena syntisenä napisten ja nyyhkien.
Maassa hänen edessänsä olivat kuolleet hanhet. Onpa näkyjä semmoisia,
jotka laimistavat ankarimmankin miehen, niin että hänen täytyy sanoa:
"Rangaiskoon, ken tahtoo ja taitaa; minä en voi!"

Rehellisesti ja totisesti kertoi Yrjö, mitä hänelle oli tapahtunut,
kuinka hän kaikeksi onnettomuudeksi ei pitänyt huolta hänen haltuunsa
uskotuista hanhista, kuinka kaikki tyyni oli hänen syynsä, ja kuinka
hänen ei ainoasti täytynyt omistaa tämä syy, mutta myös koettaa korvata
rikostansa, niin paljon kuin mahdollista oli. "Martin markkina-aikana
minä saan palkkani, herra pastori, ja silloin minä ostan kaksi kaunista
hanhea pastorskalle, mutta siihen asti rukoilen minä herrasväkeä
kärsimään minua ja anteeksi antamaan minulle."

Pastorska katseli suruista silmin kauniita hanhiansa, jotka olivat
olleet hänestä erittäin rakkaat, koska hän oli itse ne kasvattanut;
mutta se ei ollut hänen suurin murheensa. Itkevällä pojalla
suuressa murheessansa — kas tällä oli jotakin sanottavaa hänen
äidinsydämellensä. Kun hän nyt läheltä katseli pientä Hanhi-Yrjöä, niin
seisoi kerrassaan hänen Fredrikkinsä kuva hänen silmäinsä edessä —
hänen ainoan poikansa, jonka Herra oli hyväksi nähnyt vuosi sitte ottaa
kotiin luoksensa. "Sama kirkas, uskollinen katse hänen silmissään,"
ajatteli hän, "ja kasvopiirteissäkin on todellakin joku yhtäläisyys."
"Ah, Jumala!" huokasi hän itseksensä, "Herrani ja Jumalani, mitä tahdot
meidän tekemään?"

"Yrjö," sanoi pastori lempeällä äänellä, joka lankesi niinkuin suloinen
kaste pojan kuumaan sieluun, "sinä et ole ollut kyllin huolellinen
laumasi suhteen, ja siinä on sinun rikoksesi; mutta minä näen, että
sinä kadut, ja sentähden minä annan sinulle anteeksi, ja sinä äiti,"
sanoi hän pastorskalle, "sinä myöskin annat hänelle anteeksi, vai
kuinka?"

Pastorska seisoi rapulla, nojaten käsipuuhun. Hän katseli lempeästi
poikaa ja mitään virkkamatta ojensi hänelle kätensä. Hänessä liikkuivat
suuret, ihmeelliset ajatukset. Hänen mielensä teki sulkea pojan
syliinsä.

"Yrjö," sanoi hän vihdoin, "mene nyt kotiin kaikkine muine hanhinesi,
vieden kunkin paikallensa, ja tule sitte tänne. Minä olen laittanut
niin, että sinä saat päivällisen täällä."

Poika tunsi olevansa puolitiessä taivaasen. Että hän tapasi niin
paljon rakkautta siellä, jossa hän oli odottanut ja ansainnut toraa ja
rangaistusta, se masensi hänen tykkänään. Äitinsä kuoltua ei kukaan
ollut puhutellut häntä näin ystävällisesti. "Jumala siunatkoon ja
palkitkoon herra pastorin ja armeliaan pastorska-rouvan," oli kaikki,
minkä hän sai sanotuksi pakahtuvasta sydämestänsä, ja suudeltuansa
heidän käsiänsä, meni hän tiehensä.

Kas nyt vaan! Nyt juokset sinä Yrjö tiehesi iloisena ja vilkkaana, kuin
nuori peura, mutta tänne tulit sinä hitaasti, kuin vanha mies. Mihin on
se hävinnyt lyijypaino, joka oli sydämelläsi? Pois, pois se on Herralta
on se tullut, ja on ihme meidän silmissämme. Ja vielä suurempi ihme on
tapahtuva.

Kun Yrjö seurasi hanhiansa kotiin, istuivat pastori ja hänen rouvansa
ikkunan varjossa, vakavasti keskustellen. Heillä molemmilla oli ollut
sama ajatus, se näet, että he ottaisivat isättömän ja äidittömän
poikaraukan luoksensa ja olisivat vanhempain sijaisina hänelle.

He puhuivat Wapahtajansa kanssa tästä ja saivat kumpikin semmoisen
varmuuden sydämiinsä, että se oli Hänen tahtonsa mukaan, niin että he
nousivat rukouksesta riemuten ja täydellisesti päättäen heti tehdä niin.

Yrjö palasi jälleen, söi päivällisen eikä lähtenyt enää pappilasta,
joka tuli siitä päivästä alkaen hänen kodiksensa. Miltä tuosta
isättömästä ja äidittömästä poikaraukasta tuntui, kun hänen rakastettu
ja kunnioitettu pastorinsa tarttui hänen käteensä ja sanoi: "Poikani,
sinun Vapahtajasi antaa sinulle tänä päivänä takaisin vanhempasi — me
rakastamme sinua ja otamme sinut lapseksemme" — on asia, jota ei voi
selittää.

Kiitä Herraa, minun sieluni eläkä unhota, mitä hyvää Hän sinulle tehnyt
on!

Kun Yrjö tuli kotiinsa Kankuri-Hannulle ja kertoi, mitä pastori oli
sanonut, tulivat suuret kyyneleet hänen silmiinsä. "Jumalan kiitos,"
sanoi hän, "joku muu voipi kyllä hoitaa hanhia ja sinua voidaan käyttää
parempaan tarkoitukseen."

Yrjö kääri kokoon pienen myttynsä, ja se oli pian tehty. Hän suuteli
pientä Pietaria, joka itki katkerasti ja tahtoi mennä hänen kanssansa,
sekä otti jäähyväiset muilta lapsilta. Sitte meni hän talliin ja
navettaan, sanomaan ystävällistä jäähyvästiä hevoselle ja lehmille,
joita hän nyt lähes vuoden oli hoitanut. Wiimeisen kerran ruokki hän
heitä, siveli, taputteli heitä ja puhui ystävällisiä sanoja heille.
Isäntäänsä ja emäntäänsä kiitti hän sydämellisesti heidän hyvyydestänsä
häntä kohtaan.

Silloin laski vanha Kankuri-Hannu kätensä Yrjön päähän ja sanoi: "Pysy
uskollisesti Herrassa; sillä niille, jotka niin tekevät, käy hyvin."

Ja hänelle kävi hyvin. Yrjö kasvoi kurituksessa ja Herran nuhteessa, ja
löysi armon Jumalalta ja ihmisiltä.

"Minä olin nuori ja vanhennuin enkä nähnyt koskaan vanhurskasta
hyljättävän enkä hänen siemenensä kerjäävän leipää." (Ps. 37: 25)






*** END OF THE PROJECT GUTENBERG EBOOK 74053 ***
